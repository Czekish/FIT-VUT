# Popis úlohy
Cílem úlohy je vytvořit skript (tzv. wrapper), který bude spouštět textový editor.
Skript si bude pamatovat, které soubory byly v jakém adresáři prostřednictvím skriptu wedi editovány. Pokud bude skript spuštěn bez parametrů, vybere skript soubor, který má být editován.

## Specifikace chování skriptu

### JMÉNO
• wedi - wrapper textového editoru s možností automatického výběru souboru

### POUŽITÍ
• wedi SOUBOR
• wedi [ADRESÁŘ]
• wedi -m [ADRESÁŘ]
• wedi -l [ADRESÁŘ]
• wedi -b|-a DATUM [ADRESÁŘ]

### POPIS
• Pokud byl skriptu zadán soubor, bude editován.
• Pokud zadaný argument odpovídá existujícímu adresáři, skript z daného
adresáře vybere soubor pro editaci. Výběr souboru je následující.
• Pokud bylo v daném adresáři editováno skriptem více souborů, vybere se soubor, který byl pomocí skriptu editován jako poslední.
• Editací souboru se myslí třeba i prohlížení jeho obsahu pomocí skriptu (tj. není nutné, aby byl soubor změněn).
• Pokud byl zadán argument -m, vybere se soubor, který byl pomocí skriptu editován nejčastěji.
• Pokud nebyl v daném adresáři editován ještě žádný soubor, jedná se o chybu.
• Pokud nebyl zadán adresář, předpokládá se aktuální adresář.
• Skript dokáže také zobrazit seznam všech souborů (argument -l), které byly v daném adresáři editovány.
• Pokud byl zadán argument -b resp.-a (before, after), skript zobrazí seznam souborů, které byly editovány před resp. po zadaném datu v čase 00:00:00.0 včetně.
• DATUM je formátu YYYY-MM-DD.

###NASTAVENÍ A KONFIGURACE
• Skript si pamatuje informace o svém spouštění v souboru, který je dán proměnnou WEDI_RC. Formát souboru není specifikován.
• Pokud není proměnná nastavena, jedná se o chybu
• Pokud soubor na cestě dané proměnnou WEDI_RC neexistuje, soubor bude vytvořen včetně cesty k danému souboru (pokud i ta neexistuje).
• Skript spouští editor, který je nastaven v proměnné EDITOR. Pokud není proměnná EDITOR nastavená, respektuje proměnnou VISUAL. Pokud ani ta není nastavená, použije se příkaz vi.

###NÁVRATOVÁ HODNOTA
• Skript vrací úspěch v případě úspěšné operace nebo v případě úspěšné editace. Pokud editor vrátí chybu, skript vrátí stejný chybový návratový kód. Interní chyba skriptu bude doprovázena chybovým hlášením. 

###POZNÁMKY
• Skript nebere v potaz soubory, se kterými dříve počítal a které jsou nyní smazané.
• Při rozhodování relativní cesty adresáře je doporučené používat reálnou cestu (realpath). Důvod např.: $ wedi . $ wedi ‘pwd‘.

##Implementační detaily
• Skript by měl mít v celém běhu nastaveno POSIXLY_CORRECT=yes.
• Skript by měl běžet na všech běžných shellech (dash, ksh, bash). Můžete použít GNU rozšíření pro sed či awk. Jazyk Perl nebo Python povolen není.
• Skript by měl ošetřit i chybový případ, že na daném stroji utilita realpath není dostupná.
• Referenční stroj neexistuje. Skript musí běžet na běžně dostupných OS GNU/Linux a *BSD. Ve školním prostředí máte k dispozici počítače v laboratořích (CentOS), stroj merlin (CentOS) a eva (FreeBSD). Pozor, na stroji merlin je shell /bin/ksh symbolický odkaz na bash (tj. nechová se jako Korn shell jako na obvyklých strojích).
• Skript nesmí používat dočasné soubory. Povoleny jsou dočasné soubory nepřímo tvořené příkazem sed (např. argument sed -i).